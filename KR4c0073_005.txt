# -*- mode: mandoku-view; -*-
#+TITLE: 姚少監詩集
#+DATE: 2015-09-11 08:36:59.772126
#+PROPERTY: ID KR4c0073
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0224-005姚少監詩集-卷第五.
<pb:KR4c0073_SBCK_005-1a>¶
姚少監詩集卷第五¶
　閑適上五十一首¶
　　　閑居遣懐一十首¶
身外無徭役開門百事閑𠋣松聽唳鶴策杖望¶
秋山萍任蓮池緑苔從匝地斑料無車馬客何¶
必掃柴𨵿¶
　　　其二¶
閑卧銷長日親朋𥬇我踈詩篇隨分有人事度¶
年無情性僻難改愁懐酒爲除誰能思此計空¶
備滿床書¶
<pb:KR4c0073_SBCK_005-1b>¶
　　其三¶
白日逍遥過㸔山復遶池展書尋古事翻卷改¶
新詩賖酒風前酌留僧竹裏棊同人𥬇相問羡¶
我足閑時¶
　　其四¶
好景時牽目茅齋興有餘逺山経雨後庭樹得¶
秋初道侣憐栽藥髙人𥬇養魚&KR0278;游隨本性甘¶
被棄慵踈¶
　　　其五¶
永日厨煙絶何曾暫廢吟閑詩隨思緝小酒恣¶
<pb:KR4c0073_SBCK_005-2a>¶
情斟㸔月嫌松宻垂綸愛水深世間多少事無¶
事可𨵿心¶
　　　其六¶
一生䏻㡬日愁恨也無端遇酒酕醄飲逢花爛¶
熳㸔青雲非失路白髮未相干以此多携解将¶
心但自寛¶
　　　其七¶
萬事徒紛擾難𨵿枕上身朗吟銷白日沉醉度¶
青春演歩憐山近閑眠厭客頻市朝曾不到長¶
免滿衣塵¶
<pb:KR4c0073_SBCK_005-2b>¶
　　其八¶
野性多踈惰幽棲更稱情獨行㸔影𥬇閑坐弄¶
琴聲&KR0180;拜腰肢硬慵趋禮樂生業文隨日遣不¶
是爲求名¶
　　　其九¶
生計甘寥落髙名愧自由慣無身外事不信世¶
間愁好酒盈盃酌閑詩任筆酬涼風從入户雲¶
水更宜秋¶
　　　其十¶
拙直難和洽從人𥬇掩𨵿不能行戸外寕解走¶
<pb:KR4c0073_SBCK_005-3a>¶
塵間&KR0013;酒長酣思無愁可上顔何言歸去事着¶
處是青山¶
　　　武功縣中作三十首¶
縣去帝城逺為官與隱齊馬隨山鹿放鷄雜野¶
禽棲遶舎惟藤架侵堦是藥畦更師嵇叔夜不¶
擬作書題¶
　　　其二¶
方拙天然性爲官是事踈唯尋向山路不&KR0009;入¶
城書因病多(一作/方)收藥縁浪學釣魚養身成好¶
事此外更(一作)空虚¶
<pb:KR4c0073_SBCK_005-3b>¶
　　　其三¶
微官如馬&KR0085;秪是在泥塵到處貧隨我終年老¶
趂人簿書銷眼力盃酒耗心神早作歸休計深¶
居養(一作/過)此身¶
　　　其四¶
簿書多不㑹薄俸亦難消醉卧慵開眼閑行&KR0180;¶
繋腰移花兼蝶至買石得雲饒且自心中樂從¶
他𥬇寂寥¶
　　　其五¶
暁鐘驚睡覺事(一作/是)事便相𨵿小市柴薪貴貧¶
<pb:KR4c0073_SBCK_005-4a>¶
家砧杵閑讀書多旋&KR0111;賖酒數空還長羡劉伶¶
軰髙眠出世間¶
　　　其六¶
性踈常爱卧親故𥬇悠悠縱出多携枕因衙始¶
裹頭上山方覺老過寺暫&KR0111;愁三考千餘日低¶
腰不擬休¶
　　　其七¶
客至皆相𥬇詩書滿卧床爱閑求病假因醉弃¶
官方髩髮寒唯短衣衫瘦漸長自嫌多檢束不¶
似舊來狂¶
<pb:KR4c0073_SBCK_005-4b>¶
　　　其八¶
一日㸔除目終年損道心山宜衝雪上詩好帶¶
風吟野客嫌知印家人𥬇買琴只應隨分過巳¶
(一作/定)是錯彌深¶
　　　其九¶
鄰里皆相爱門開數見過秋涼送客逺夜静詠¶
詩多就架題書目尋欄記藥窠到官無別事種¶
得滿庭莎¶
　　　其十¶
窮逹天應與人間事莫論微官從似客逺縣豈¶
<pb:KR4c0073_SBCK_005-5a>¶
　勝村竟日多無食連宵不閉門齋心調筆硯唯¶
　寫五千言¶
　　　　其十一¶
　縣僻仍牢落逰人到便廻路當邉地去村入郭¶
　門來酒戸愁偏長詩情病不開可曾衙小吏恐¶
　謂踏青苔¶
　　　　其十二¶
　自下青山路三年著緑衣官卑食&KR0079;僣才短事¶
　人非野客敎長醉髙僧&KR0134;却歸不知何計是免¶
　與本心違¶
<pb:KR4c0073_SBCK_005-5b>¶
　　　其十三¶
日出方能起庭前㸔種莎吏來山鳥散酒&KR0836;野¶
人過歧路荒城少煙霞逺縣多同官數相引下¶
馬上西坡¶
　　　其十四¶
作吏荒城裏窮愁欲不勝病多唯識藥年老漸¶
親僧夢覺空堂月詩成滿硯氷故人多得路𡨜¶
寞不相稱¶
　　　其十五¶
誰念東山客栖栖守印床何年得亊盡終日逐¶
<pb:KR4c0073_SBCK_005-6a>¶
人忙醉卧唯知呌閑書不着行人間長檢束與¶
此豈相當¶
　　　其十六¶
朝朝眉不展多病怕逢迎引水逺通澗壘山髙¶
過城秋燈照樹色寒雨落池聲好是吟詩夜披¶
衣坐到明¶
　　　其十七¶
簿籍誰&KR0014;問風寒趂早眠毎旬常乞假隔月探¶
支錢(一作請/官錢)還往嫌詩僻親情恠酒㒹謀身須¶
上計終乆是歸田¶
<pb:KR4c0073_SBCK_005-6b>¶
　　　其十八¶
閉門風雨裏落葉與堦齊野客嫌盃小山翁喜¶
枕低聽琴知道性尋藥得詩題誰更䏻&KR0016;馬閑¶
行秪杖藜¶
　　　其十九¶
腥羶都不食稍稍覺神清夜犬因風吠隣鷄帶¶
雨鳴守官常卧病學道別稱名小有洞中路誰¶
能引我行¶
　　　其二十¶
宦名渾不計酒熟且開封晴月消燈色寒天挫¶
<pb:KR4c0073_SBCK_005-7a>¶
筆鋒驚禽時並起閑客數相逢舊&KR0038;蕭條思青¶
山隔㡬重¶
　　　其二十一¶
假日多無事誰知我獨&KR0713;移山入縣宅種竹上¶
城墻驚蝶遺花蘂遊蜂帶&KR0097;香唯愁明早出端¶
坐吏人旁¶
　　　其二十二¶
門外青山路因循自不歸養生冝縣僻&KR0003;品喜¶
官微浄爱山僧飯閑披野客衣唯　幽谷鳥不¶
解入城飛¶
<pb:KR4c0073_SBCK_005-7b>¶
　　　其二十三¶
一官無限日愁悶欲何如掃舎驚巢燕尋方落¶
壁魚從僧乞浄水憑客報閑書白髪誰能鑷年¶
來四十餘¶
　　　其二十四¶
朝朝門不閉長似在山時賔旅抽書讀兒童斫¶
竹&KR0016;乆貧還易老多病&KR0180;䏻醫道友應相恠休¶
官日巳遲¶
　　　其二十五¶
戚戚常無思循資格上官閑人得事晚常骨覔¶
<pb:KR4c0073_SBCK_005-8a>¶
(一作/學)仙難愁卧疑身病貧居覺道寛新詩乆不¶
寫自筭少人㸔¶
　　　其二十六¶
漫作容身計今知拙有餘青衫迎驛使白髮憶¶
山居道友憐&KR0188;食吏人嫌草書須為長乆事歸¶
去自耕鋤(憐一/作喜)¶
　　　其二十七¶
主印三年坐山家百亊休焚香開勑庫踏月上¶
城樓飲酒多成(一作/如)病吟詩易長愁慇懃問漁¶
者暫借手中鈎¶
<pb:KR4c0073_SBCK_005-8b>¶
　　　其二十八¶
長憶青山下&KR0055;居遂性情壘堦溪石浄燒竹竈¶
煙&KR0127;㸃筆圖雲势彈琴學鳥聲(一作/鳴)今朝知縣¶
印夢裏百&KR0104;生¶
　　　其二十九¶
自知狂僻性吏事固相踈秪是㸔山立無因出¶
縣居印朱沾墨硯戸籍雜&KR0052;書月俸㝷常請無¶
妨乏斗儲(一作無嫌)¶
　　　其三十¶
作吏無䏻事為文舊致功詩標八病外心落百¶
<pb:KR4c0073_SBCK_005-9a>¶
&KR0104;中拜別登朝客歸依錬藥翁不知還往内誰¶
與此心同¶
　　　罷武功縣将入城二首¶
乍抛衫笏覺身&KR0127;依舊還稱學道名欲泥山僧¶
分(一作/求)屋住羞從野老借牛耕妻兒盡怕爲逋¶
客親故相邀遣到城無柰同官珍重意幾廻臨¶
路却休行¶
　　　其二¶
青衫脫下便狂歌種薤(一作/李)栽莎(一作/桃)斸古坡¶
野客相逢添酒病春山暫上著詩魔亦知官罷¶
<pb:KR4c0073_SBCK_005-9b>¶
貧還甚且喜閑來睡得多欲與九衢親故別明¶
朝拄杖始&KR0052;過¶
　　　秋日閑居二首¶
九陌宅重重何門憐此翁荒庭唯菊茂幽&KR0563;與¶
山通落葉帶衣上閑雲來酒中此心誰得見林¶
下鹿應同¶
　　　其二¶
先憶花時節家山聽更歸爱詩㸔古集憶酒典¶
寒衣睡少身還徤愁多食不肥自憐踈&KR0180;性無¶
事出門稀¶
<pb:KR4c0073_SBCK_005-10a>¶
　　　閑居晚夏¶
閑居無事擾舊病亦多痊選字詩中老㸔山屋¶
外眠片霞侵落日繁葉&KR0843;鳴蟬對此心還樂誰¶
知乏酒錢¶
　　　閑居¶
不自識踈鄙終年住在城過門無馬跡滿宅是¶
蟬聲帶病吟雖苦休官夢巳清何當學禪觀依¶
止古先生¶
　　　街西居三首¶
受得山野性住城多事違青山在宅南廻首東¶
<pb:KR4c0073_SBCK_005-10b>¶
西稀淺淺一井泉數家同汲之獨我惡水濁鑿¶
井庭之陲自鑿還自飲亦爲衆所非吁嗟世間¶
事潔身誠難為¶
　　　其二¶
日出窮巷喜温然勝重衣重衣豈不暖所暖人¶
不齊兀兀復行行不離階與墀¶
　　　其三¶
丈夫非馬蹄安得知路歧窮賤飱茹薄興與養¶
性宜乃知長生術豪貴難得之¶
　　　閑居遣興¶
<pb:KR4c0073_SBCK_005-11a>¶
終年城裏住門戸似山林客恠身名晚妻嫌酒¶
病深寫方多識藥失譜廢彈琴文字非&KR0052;濟空¶
虚用破心¶
姚少監詩集卷第五¶
<pb:KR4c0073_SBCK_005-11b>¶
<pb:KR4c0073_SBCK_005-11b>¶
