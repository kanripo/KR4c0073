# -*- mode: mandoku-view -*-
#+TITLE: 姚少監詩集
#+DATE: 2015-09-23 10:18:51
#+PROPERTY: JUAN 9


酬謝五十七首¶
　　和東都令狐留守相公¶
除官東守洛陽宫恩比藩方任更雄拜表出時¶傳七刻
排班衙日有三公旌旗嚴重臨關外庭¶宇清深接禁中
三十六峰詩酒思朝朝閒望與¶誰同
<pb:KR4c0073_WYG_009-1b>
　　和髙諌議䝉兼賔客時入翰苑¶
兼秩恩歸第一流時尋仙路向瀛洲鐘聲迢遞¶銀河在
林色䓤蘢玉露秋紫殿講筵鄰御座青<md:KR4c0073_SBCK_009-1b>¶宫賔榻入龍樓
從来共結歸山侣今日多應獨¶自休¶
　　和盧給事酬裴員外¶
南山雪色徹皇州鐘鼓聲交曉氣浮鴛鷺簪裾¶上龍尾
蓬莱宫殿壓鼇頭夕郎夜直吟仙掖天¶樂和聲下禁樓
贈答詩成才思敵病夫欲和幾¶朝愁
<pb:KR4c0073_WYG_009-2a>
　　和裴結端公早朝¶
魚鑰千門啓雞人唱曉傳冕旒臨玉殿丞相入¶鑪烟列
位同居左分行忝在前(給事中與侍御史班同行在東/給<md:KR4c0073_SBCK_009-2a>¶事中立在臺官前故有此句)
仰聞天語近俯拜珮聲連綵仗¶祥光動彤庭霽色鮮威
儀誰可紀柱史有新篇¶
　　和門下李相餞西蜀相公¶
聖朝同舜日作相有䕫龍理化知無外蒸黎盡¶可封爕
和皆達識出入並登庸武騎増餘勇儒¶冠貴所從贈詩
<pb:KR4c0073_WYG_009-2b>
全六義出鎮越千峰連日陳天¶樂芳筵疊酒鍾烏臺情
已洽鳯閣分彌濃(元和十四¶年崔相公與門下相/公連御史臺今又在中書矣)棧轉
旌揺水崕髙馬¶踏松恩深施逺俗化美見前蹤(太和四/年門下)
(相公出鎮至今¶西蜀理/化清淨民俗歌謡不絶)江曉流巴字山晴聳劒峰雙油<md:KR4c0073_SBCK_009-2b>¶擁上宰四海羨臨邛先路聲華逺離京詔㫖重¶歳除
今向盡春色即相逢嫩葉抽頳蘂新苔長¶翠茸水銷
魚潎潎林煖鳥噰噰泉落聞難盡花¶開看不供青城
方眷戀黄閣竟從容計日歸台¶席還聼長樂鐘
<pb:KR4c0073_WYG_009-3a>
　　和座主相公西亭秋日即事¶
西亭秋望好寧要更垂簾夫子牆還峻鄼侯宅¶過謙微
風紅葉下新雨緑苔黏忩外松初長欄¶中藥旋添海圖
装玉軸書目記牙籖竹色晴連¶地山光逺入簷酒濃盃
稍重詩冷語多尖屬和<md:KR4c0073_SBCK_009-3a>¶才雖淺題髙免客嫌¶
　　和秘書崔少監春日遊青龍寺僧院¶
官清書府足閒時曉起攀花折桞枝九陌城中¶尋不盡
千峰寺裏看相宜髙人酒味多和藥自¶古風光只屬詩
<pb:KR4c0073_WYG_009-3b>
見説往來多靜者未知前日更¶逢誰¶
　　和李紳助教不赴看花¶
笑辭聘禮深坊住門館長閒似退(一作/野)居太學¶官資清
品秩髙人公事説經書年華未是登朝¶晩春色何因向
酒疎且看牡丹吟麗句不知此<md:KR4c0073_SBCK_009-3b>¶外復何如¶
　　和李十二舎人冬至日¶
獻夀人皆慶南山復北堂從今千萬日此日又¶初長¶
　　和裴令公新城緑野堂即事
<pb:KR4c0073_WYG_009-4a>
結搆立嘉名軒窻四面明丘牆髙莫比蕭宅僻¶還清池
際龜潜戲庭前藥旋生樹深簷稍邃石¶峭徑難平道曠
襟情逺神閒視聴精古今功獨¶出大小隠俱成曙雨新
苔色秋風長桂聲携詩¶就竹冩取酒對花傾古寺招僧
飯方塘看鶴行<md:KR4c0073_SBCK_009-4a>¶人間無此貴半仗暮歸城¶
　　和厲𤣥侍御題戸部李相公廬山西林¶草堂¶
茒屋臨江起登庸復應期遥知歸去日自致太¶平時幽
藥禪僧䕶髙窻宿鳥窺行人盡歌詠唯¶子獨能詩
<pb:KR4c0073_WYG_009-4b>
　　和鄭相演楊尚書蜀中唱和詩¶
天福坤維厚忠賢擁節旄江同渭濵逺山似傅¶巖髙元
氣符才格文星照筆毫五言全麗則六¶義出風騷聖日
麻雙下洪爐柄共操寵榮連雨<md:KR4c0073_SBCK_009-4b>¶露先後比蕭曹唱絶時
難和吟多客詎勞四方¶雖紙貴誰怕費錢刀¶
　　和戸部侍郎省中晩歸¶
寒日南宫晩閒吟半醉歸位髙行路靜詩好和¶人稀古
樹苔文匝遥峰雪色微寧知逢彩筆寂¶寞有光輝
<pb:KR4c0073_WYG_009-5a>
　　和元八郎中秋居¶
聖代無為化郎中似散仙晩眠隨客醉夜坐學¶僧禪酒
用林花釀茶將野水煎人生知此味獨¶恨少因縁<md:KR4c0073_SBCK_009-5a>¶　　和李十二舎人裴四二舎人兩閣老酬¶白少傅見
　¶　　寄
罷草王言星嵗久嵩髙山色日相親蕭條雨夜¶吟連曉
撩亂花時看盡春此世逍遥應獨得古¶來閒散有誰鄰
林中長老呼居士天下書生仰¶達人酒挈数瓶杯亦濶
<pb:KR4c0073_WYG_009-5b>
詩成千首語皆新綸闈¶並命誠宜賀不念衰年寄上頻¶
　　和劉禹錫主客冬初拜表懐上都故人¶
九陌喧喧騎吏催百官拜表禁城開林疎曉日¶明紅葉
塵靜寒霜覆緑苔玉佩聲微班始定金<md:KR4c0073_SBCK_009-5b>¶函光動按初來
此時共想朝天客謝食方從閣¶裏迴¶
　　和太僕田卿酬殷堯藩侍御見寄¶
往還知分熟酬贈思同新嗜飲殷偏逸閒吟卿¶亦貧古
苔寒更翠修竹靜無鄰促席燈浮酒聴¶鴻霜滿身淺才
<pb:KR4c0073_WYG_009-6a>
唯是我髙論更何人携手宜相¶訪窮行少路塵¶
　　和膳部李郎中秋夕¶
淅淅復修修涼風似水流此生難免老舉世大¶同愁螢
影明苔蘚鴻聲傍斗牛猶分省署直何<md:KR4c0073_SBCK_009-6a>¶日是歸休¶
　　和前吏部韓侍郎夜泛南溪¶
辭得官來疾漸平世間難有此髙情新秋月滿¶南溪裏
引客乗船處處行¶
　　和王郎中題華州李中丞㕔
<pb:KR4c0073_WYG_009-6b>
蓮華峰下郡齋前遶砌穿池貯瀑泉君到亦應¶閒不得
主人草聖復詩仙¶
　　和厲𤣥侍御無可上人㑹宿見寄¶
九衢難㑹宿况復是寒天朝客清貧老林僧黙¶悟禪眠
遲消漏水吟苦墮寒涎異日來尋我滄<md:KR4c0073_SBCK_009-6b>¶江有釣船¶
　　和令狐六員外直夜即事寄上相公¶
霜臺同處軒窻接粉署先登語笑疎皓月滿簾¶聴玉漏
紫泥盈手發天書吟詩清美(一作/冷)招閒¶客對酒逍遥卧
<pb:KR4c0073_WYG_009-7a>
直廬榮貴人間難有比相公離¶此十年餘¶
　　答孟侍御早朝見寄¶
河傾月向西九陌鼓聲齊塵靜霜華逺烟生曙¶色低禁
門人已度宫樹鳥猶栖疎懶勞相問登¶山有舊梯<md:KR4c0073_SBCK_009-7a>¶　　和友人新居園上¶
新居多野思不似在京城牆上雲相壓庭前竹¶亂生尋
師望藥力依譜上琴聲好色中秋夜無¶塵有月明¶
　　和裴令公遊南莊憶白二十韋七二賔客
<pb:KR4c0073_WYG_009-7b>
四郊初雨歇髙樹滴猶殘池滿紅蓮濕雲収緑¶野寛花
開半山曉竹動數村寒鬬雀翻衣袂驚¶魚觸釣竿罇前
多野客膝下盡郎官斸石通泉¶脉移松出藥欄關東分
務重天下比功難半醉¶思韋白題詩染彩翰<md:KR4c0073_SBCK_009-7b>¶　　和李舎人秋日卧疾言懐¶
閒臥襟情逺西風菊漸芳虚窻通曉景珍簟巻¶秋光果
墜青莎徑塵離緑蘚牆藥奩開淨室書¶閤出叢篁對酒
吟難盡思山夢稍長王言生彩¶筆朝服惹鑪香松影幽
<pb:KR4c0073_WYG_009-8a>
連砌蟲聲冷到牀詩成¶誰敢和清思若懐霜¶
　　和李十二舎人直日放朝對雪¶
今朝街鼓何人聽朝客開門對雪眠豈比直廬¶丹禁裏
九重天近色彌鮮¶
　　答李頻秀才<md:KR4c0073_SBCK_009-8a>¶一年離九陌壁上掛朝袍物外詩情逺人間酒¶味髙思
歸知病長失寢覺神勞衰老無多思因¶君把筆毫¶
　　答胡遇
<pb:KR4c0073_WYG_009-8b>
一㑹一分離貧遊少定期酒多為客穏米貴入¶城遲晴
日偷將睡秋山乞與詩縱然眉得展不¶似見君時¶
　　答友人招遊¶
不來知盡怪失意懶春遊聞鳥寧驚夢看花怕¶引愁賭
棊招敵手沽酒自扶頭何似華筵上推<md:KR4c0073_SBCK_009-8b>¶辭候到籌¶
　　答竇知言¶
冬日易慘惡暴風拔山根塵沙落黄河濁波如¶地翻飛
鳥皆束翼居人不開門獨我赴省期冒¶此馳轂轅陜城
<pb:KR4c0073_WYG_009-9a>
城西邊逢子亦且奔所趨事一¶心相見如弟昆我慘得
子舒我寒得子温同行¶十日程僮僕性亦敦到京人事
多日無閒精魂¶念子珍重我吐辭發䝉昏反覆千萬意
一百六¶十言格髙思清冷山低濟渾渾嘗聞朋友惠贈¶
言始為恩金玉日消費好句長存存倒篋别収<md:KR4c0073_SBCK_009-9a>¶貯不與
俗士論每當清夜吟使我如哀猿¶
　　酬田就¶
閒居多僻靜猶恐道相違只是夜深坐那堪春¶未歸嫩
<pb:KR4c0073_WYG_009-9b>
苔粘野色香絮撲人衣縱有野僧到終¶朝不話非¶
　　酬禮部李員外見寄¶
本求仙郡是閒居豈向郎官更有書溪石誰思¶玉匠愛
烟鴻願與弋人疎自來江上眠方穏舊¶在城中病悉除
唯見君詩難便捨寒宵吟到曉¶更初<md:KR4c0073_SBCK_009-9b>¶　　酬令狐郎中見寄¶
昨是兒童今是翁人間日月急(一作/疾)如風常聞¶欲向滄
江去除我無人與子同
<pb:KR4c0073_WYG_009-10a>
　　酬李廓精舎南臺望月見寄¶
看月空門裏詩家境有餘露寒僧梵出林靜鳥¶巢疎逺
色當秋半清光勝夜初獨無臺上思寂¶寞守吾廬¶
　　酬光禄田卿末伏見寄¶
下伏秋期近還知扇漸疎驚飈墜鄰果暴雨落¶江魚貴
寺雖同秩閒曹只管書朝朝廊下食相<md:KR4c0073_SBCK_009-10a>¶庇在肴葅¶
　　酬薛奉禮見寄¶
栖栖滄海一耕人詔遣江邊作使君山頂雨餘¶青到地
<pb:KR4c0073_WYG_009-10b>
濤頭風起白連雲詩成客見書牆和藥¶熟僧來就鼎分
珍重來章相借問芳名未識已曽¶聞¶
　　酬盧汀諌議¶
粟如流水帛如山依念倉邊語笑間篇什縱横¶文案少
親朋撩亂吏人閒杯觴引滿從衣濕牆¶壁書多任手頑
遥賀來年二三月綵衣先輩過<md:KR4c0073_SBCK_009-10b>¶春關¶
　　酬萬年張郎中見寄¶
貢籍常同府周行今一時諫曹誠已忝京邑豈¶相宜黒
<pb:KR4c0073_WYG_009-11a>
髪年來盡滄江歸去遲何時得携手林¶下靜吟詩¶
　　酬光禄田卿六韻見寄¶
以病辭朝謁迂疎種藥翁心彌(一作/唯)念魚鳥詔¶遣理兵
戎遶戸旌旗影吹人鼓角風雲晴嵩岳¶頂樹老陜城宫
莅職才微薄歸山路未通名卿¶詩句峭誚我在關東<md:KR4c0073_SBCK_009-11a>¶　　酬楊汝士尚書喜人移居¶
未得滄江外衰殘讀藥書聖朝優上秩仁里許¶閒居樹
對枝相接泉同井不疎酬章深自鄙欲¶寄復躊蹰
<pb:KR4c0073_WYG_009-11b>
　　酬田卿書齋即事見寄¶
幽齋琴思靜晩下紫宸朝舊隠同溪逺周行隔¶品遥深
槐蟬喞喞疎竹雨蕭蕭不是相尋懶煩¶君舉酒瓢¶
　　酬張籍司業見寄¶
日日在心中青山青桂叢髙人多愛靜歸路亦<md:KR4c0073_SBCK_009-11b>¶應同罷
吏方無病因僧欲解空新詩勞見問吟¶對(一作/向)竹間風¶
　　謝汾州田大夫寄茸氊蔔萄¶
筐封紫蔔萄筒巻白茸毛臥煖身應健含消(一作/¶清)齒免
<pb:KR4c0073_WYG_009-12a>
勞衾衣疎不稱梨栗鄙難髙曉起題詩¶報寒澌滿筆毫¶
　　牧杭州謝李太尉徳裕¶
皇恩特許拜杭壇欲謝旌旄去就難偷擬白頭¶瞻畫㦸
四神俱散髪毛寒¶
　　杏園宴上謝座主<md:KR4c0073_SBCK_009-12a>¶得陪桃李植芳叢别感生成太昊功今日無言¶春雨後
似含冷涕謝東風¶
　　謝韜光上人
<pb:KR4c0073_WYG_009-12b>
上方清淨無因住唯願他生得住持只恐無生¶復無我
不知何處更逢師¶
　　謝秦校書與無可上人見訪¶
道同無宿約三伏自從容窻豁山侵座扇揺風¶下松客
吟多遶竹僧飯只憑鐘向晩分歸路莓¶苔行跡重¶
　　喜胡遇至<md:KR4c0073_SBCK_009-12b>¶窮居稀出入門戸滿塵埃病少閒人問貧唯宻¶友來茅
齋從掃破藥酒遣生開多事經時别還¶愁不宿迴就林
<pb:KR4c0073_WYG_009-13a>
燒嫩筍遶樹揀香梅相對題新¶什遲成舉罸杯¶
　　喜賈島至¶
布囊懸蹇驢千里到貧居飲酒誰堪伴留詩自¶與書愛
眠知不醉省語似相疎軍吏衣裳窄還¶應暗笑余¶
　　喜喻鳬至¶
欲出心還懶閒吟遶寢牀道書蟲食盡酒律客<md:KR4c0073_SBCK_009-13a>¶偷將愁
至為多病貧來減得狂見君何所似如¶熱得清涼¶
　　喜雍陶秋夜訪宿
<pb:KR4c0073_WYG_009-13b>
曉立侍爐烟夜歸蓬蓽眠露華明菊上螢影滅¶燈前清
漏和碪疊栖禽與葉連髙人來此宿為¶似在山巔¶
　　喜賈島雨中訪宿¶
雨裏難逢客閒吟不復眠蟲聲秋併起林色夜¶相連愛
酒此生裏趨朝未老前終須携手去滄¶海棹魚船<md:KR4c0073_SBCK_009-13b>¶　　喜馬戴冬夜見過期無可不至¶
客來初夜裏藥酒自開封老漸多歸思貧惟長¶病容苦
寒燈焰細近曉鼓(一作/漏)聲重僧可還相¶捨深居閉古松
<pb:KR4c0073_WYG_009-14a>
　　其二¶
内殿臣相命開罇話舊時夜鐘催鳥絶積雪阻¶僧期林
靜寒聲逺天隂曙色遲今宵復何夕鳴¶珮坐難隨¶
　　訪僧法通不遇¶
訪師師不遇禮佛佛無言依舊將煩惱黄昏入<md:KR4c0073_SBCK_009-14a>¶宅門¶
　　夜期友生不至¶
忍寒停飯(一作/酒)待君來酒作凌凘(一作/冬凌)火作灰¶半夜出
門重立望月明先自下髙臺
<pb:KR4c0073_WYG_009-14b>
　　尋僧不遇¶
入門愁自散不假見僧翁花落煎茶水松生醒¶酒風拂
牀尋古畫拔刺看新叢别有遊人見多¶疑住此中¶
　
　
　
　
　姚少監詩集巻九<md:KR4c0073_SBCK_009-14b>¶<md:KR4c0073_SBCK_010-1a>¶
<pb:KR4c0073_WYG_010-1a>
欽定四庫全書
　姚少監詩集巻十¶
　　　　　　　　　　　　　唐　姚合　撰
